# Laboratorium 2 - Oświetlenie

W ramach ćwiczenia proszę (korzystając z dokumentacji na stronie threejs.org i uwag z PDFa) zmienić różne parametry oświetlenia. W szczególności:  
- Proszę zmienić parametry źródła światła `SpotLight`: jego położenie i kąt stożka światła na mniejszy, np. 0.2 do 0.25. Pomocne w śledzeniu stożka światła może być ustawienie parametru `shadow.camera` jako obiekt `CameraHelper`, co pozwala na wyświetlenie linii w przybliżeniu pokazujących stożek (bardziej ostrosłup), wewnątrz którego obiekty mogą rzucac cień. 
- Proszę uzyskać ślad kręgu światła na płaszczyźnie i obiektach. Należy zrobić to dla obu rodzajów materiałów, tzn. `MeshLambertMaterial` i `MeshPhongMaterial`. Warto przy tym zwrócić uwagę na to, że zachowują się one odmiennie. Dla `MeshLambertMaterial` warunkiem koniecznym uzyskania śladu kręgu światła jest nałożenie na płaszczyznę siatki o większej gęstości (domyślnie PlaneGeometry ma tylko cztery węzły, trzeba sięgnąć do referencji w threejs.org i doczytać resztę parametrów). `MeshLambertMaterial` interpoluje oświetlenie między węzłami, `MeshPhongMaterial` odwołuje się do pikseli i nie wymaga gęstszej siatki w PlaneGeometry. Proszę poeksperymentować i porównać wyniki uzyskiwane przy obu materiałach. Na koniec można wybrać ten, który nam się bardziej podoba.  
- Proszę zmienić obiekt, na który świeci `SpotLight` (przez parametr `target`). Na przykład proszę wybrać sferę  
- Proszę zobaczyć jakie parametry sterują rzucaniem cienia (jest ich kilka). Czy można rzucić np. cień sześcianu na sferę? 
- Proszę zmienić materiał z `MeshLambertMaterial` na `MeshPhongMaterial` i uzyskać odblaski na sześcianie i sferze (pomocne będą parametry `specular` i `shininess`). 
- Jeżeli cienie wyglądają zbyt topornie można spróbować zwiększyć parametry `shadow.mapSize.width` i `shadow.mapSize.height`. Należy też zwrócić uwagę, żeby obszar cienia był objęty przez źródło światła, w czym mogą pomóc parametry `shadow.camera.near`, `shadow.camera.far` i `shadow.camera.fov` . Proszę poeksperymentować z parametrami, tak żeby cienie wyglądały ładnie i naturalnie. 
- Proszę do stożkowego światła SpotLight dodać transparentny stożek, który udawałby snop światła jaki czasem widać przy rozpraszaniu na różnych drobnych obiektach (kurzu, kropelkach) Przezroczystość częściową można uzyskać za pomocą parametrów `transparent` i `opacity` przy definiowaniu materiału, np. w sposób  `new THREE.MeshLambertMaterial( { opacity:0.6, color: 0x44ff44, transparent:true } );` Proszę spowodować, żeby źródło światła poruszało się po okręgu razem z dołączonym stożkiem – snopem światła. Ten punkt jest dosyć uciążliwy i niewdzięczny w realizacji. Traktuję go jako nadobowiązkowy 
- Proszę dodać więcej ruchomych obiektów i ruchomych, kolorowych źródeł światła. Taką rozbudowaną scenę proszę przysłać jako zadanie z tego laboratorium. Nadprogramowo może być w niej snop światła wspomniany w poprzednim punkcie. Ciekawie mogłaby wyglądać przy tym scena nocna. 